# Time Banking Framework

Er zijn wereldwijd veel initiatieven tot time banking. Deze repo zet aan tot het opzetten van een framework, waardoor initiatieven snel en professioneel kunnen worden opgezet. Het framework moet passen in de moderne wereld en houdt rekening met het feit dat een time banking initiatief onderdeel is van een groter geheel, waar fiat geld de norm is. Het werkt complementair aan de echte economie. Ook is het beoogde doel van het time banking framework een protocol te beschrijven dat zorgt van koppeling van verschillende time banking initiatieven. Scenario's worden beschreven middels personas, welke een specifiek doel in het systeem hebben. De scenario's komen misschien bekend voor, ze zijn geïnspireerd door gedrag in het huidige fiat systeem. De gedachte erachter is dat hoe een financieel systeem is geconfigureerd in zichzelf niet slecht is, maar de financiële hiërarchie, die centraal is ingericht en in feite als piramide is geschakeerd, waardoor macht ook gecentraliseerd is, wel. Ook is de waardering van mensen sociaal gezien in het fiat systeem gebaseerd op een economische waardebepaling van de persoon in geld. Je kunt je afvragen waarom een schoonmaker veel minder verdient dan bijvoorbeeld een chirurg. Een hoe het komt dat een schoonmaker toevalligerwijs lager in de sociale ladder staat dan diezelfde chirurg. Het beoogde doel van het Time Banking Framework is een een decentrale inrichting van het systeem.

Fundamenteel onderdeel van het systeem is dat de waardering van een uur arbeid gelijk is voor iedereen in de community en dat arbeid niet, zoals in het fiat systeem, verschillend gewaardeerd wordt. De uren van een chirurg zijn dus evenveel waard dan die van een schoonmaker. En dat is ook eerlijk. Iedereen wordt geboren met een bepaalde gaven. Niet iedereen is even sterk op het gebied van de cognitie, maar heeft ongetwijfeld andere prachtige gaven, die zeer waardevol zijn binnen een community.

```
TODO

[X] Zijn er nadelen verbonden aan een gelijke waardering van iedereen in het systeem? Het neigt ergens naar communisme, wat uiteindelijk altijd ineenstort.

Dit is geen communistisch systeem. Ook niet marxistisch. In beide systemen speelt een overheid een grote rol. Het zijn gecentraliseerde systemen. Een timebased economy werkt decentraal. Het werkt organisch zoals in de natuur de levensvormen ook elkaar helpt en ondersteund. Er zijn geen leiders, maar dragers of verzorgers. En iedereen in de cirkel is gelijk, en stelt zijn gaven vanuit vrijheid, vanuit het hart beschikbaar aan een ander.   
```

# Vertrouwen als economische fundament
Wat is geld? Geld is in essentie een afspraak gebasseerd op vertrouwen. En de bank speelt daarbij de rol van de vertrouwenspersoon. We kunnen daardoor indirect ruilen met elkaar door elkaar een stukje papier te geven. Op het moment dat we dat stukje papier inleveren bij de bank, dan verhoogt de bank een getal in hun computersysteem. De bank staat dus garant dat het papiertje een waarde heeft. Ook banken onderling vertrouwen elkaar. Op het moment dat iemand de opdracht geeft om bij zichzelf een getal in mindering te brengen en die bij een ander, bij een andere bank, op te laten hogen, dan moeten de banken elkaar onderling kunnen vertrouwen dat het getal wel degelijk wordt afgeboekt en de andere bank hetzelfde getal opboekt. De bank moet ook daartoe instaat zijn. En dit was precies hetgeen dat fout ging in het financiele systeem, ten tijde van de bankencrises. Een bank die dreigt falliet te gaan is niet in staat om garant te staan voor het bedrag waarmee het saldo van de rekening afgeboekt wordt. En we stonden toen ook op het randje van het ineenstorten van het financiele systeem.

Voor elk financieel systeem geldt dat de mensen die er gebruik van maken het systeem moet kunnen vertrouwen. 

# Het filosofische fundament
We leven in een overgangsperiode, waarbij we als mensheid een nieuwe stap maken in het bewustzijn. Het oude bewustzijn is in de afgelopen 2000 jaar gevormd op basis van concepten die verbonden zijn aan hierarchie, macht, exploitatie en expansiedrang. En ook ontdekken, uitvinden, beoefenen van wetenschap. Het heeft ons gebracht waar we nu staan, met een wereldmaatschappij waarin het rijke westen kan leven in luxe dankzij de vele technische prestaties, helaas ten kosten van. We merken dat deze begrippen niet langer werken. De gevolgen zijn overduidelijk zichtbaar geworden. We groeien naar een nieuw bewustzijn dat zich kenmerkt door vrijheid, gelijkheid en verbondenheid, ofwel het aquarius principe. Die verbondenheid is niet alleen een gelijkwaardige verbinding met de mensen om ons heen, maar juist ook met alles dat leeft en alles dat is. Wanneer we het perspectief pakken van het universum, dan bestaat alles uit sterrenstof en daarom zijn we als verwanten onlosmakelijk verbonden. 

De mens is geen heerser over zijn omgeving, maar maakt in een gelijkwaardige relatie deel uit van die omgeving. En wanneer we gaan beseffen dat balans de sleutel is tot overvloed, dan kunnen we die sleutel inzetten om onze wereld te helen. Balans is een kwestie van geven en nemen, maar ook van respect hebben voor grenzen. We kunnen niet eindeloos consumeren, exploiteren en groeien. Maar we kunnen wel een balans vinden met elkaar, met alles dat leeft en is, en met de Aarde, dat ons draagt en voedt.

Dit economische framework is gebasseerd op deze filosofie. 

De cirkel is een krachtig symbool dat deze filosofie tot uitting brengt. Iedereen die zich verbindt met een cirkel heeft zijn eigen achtergrond, geschiedenis en gaven. Niemand staat in het midden. Dat maakt ons gelijk. De verbinding is er 1 vanuit vrijheid en vanuit het hart. Iedereen in de cirkel draagt bij aan het geheel. "Je zit niet in een restaurant, maar je staat in de keuken". De deelnemers van een cirkel wonen in dezelfde regio en de waarde eenheden zijn verbonden aan die cirkel. Deze eenheden kunnen cirkel niet verlaten en daardoor is het resultaat een lokale economie.  

# Fases

1. Opstellen van scenarios die alle facetten van de op tijd gebaseerde economie omvatten
2. Juridische kaders achterhalen
3. Vertaling ervan naar het Engels
4. Gelijkgestemden vinden die mee willen helpen aan de verfijning en praktische toetsing van het framework
5. Publiceren van het framework
6. Architectuur van de standaard infrastructuur ontwikkelen op basis van het framework (schematisch + tekstueel)
7. Specificatie ontwikkelen voor intertijdbank transacties
8. Gelijkgestemden vinden die mee willen helpen aan de ontwikkeling van de standaard infrastructuur
9. Standaard infrastructuur ontwikkelen
10. Communities oprichten o.b.v. het framework

# Een timebased economy systeem uitgewerkt

## Eenheid
1T$ = 1 uur arbeid. Waarde die toegekend wordt aan een dienst is dus het aantal uren dat besteed is om de dienst te realiseren. Bij een product ligt dit iets anders. Een product is gemaakt van grondstoffen, gereedschappen en de tijd dat iemand eraan besteed heeft. 

- Grondstoffen is een geschenk van Moeder Aarde. Maar er is wel tijd nodig om het te verzamelen en te transformeren. 
- Gereedschap wordt gemaakt van grondstoffen en tijd, maar moet wel terugverdient worden wanneer deze geruild is.

De werkelijke waarde van een product is dus optelsom van de tijd om de grondstof te verzamelen en te transformeren, de tijd die besteed is aan het maken van gereedschappen en de tijd die besteed is aan het vervaardigen van het product.  

## De cirkel 

Een cirkel bestaat uit een groep gelijkgestemde mensen. Zij hebben gezamenlijk besloten om met het systeem te gaan werken. Iedereen zet zijn talenten in om diensten en producten aan te bieden. Practisch gezien is het wel handig om fysiek dicht bij elkaar te wonen, bijvoorbeeld binnen een straal van maximaal 5 kilometer. Want als je te ver uit elkaar woont is het lastig om tot een indirecte of directe ruil te komen.

Het systeem kent 2 typen transacties:
- directe ruil
- indirecte ruil

**directe ruil**
2 mensen binnen de cirkel ruilen direct met elkaar. dit hoeft niet perse vastgelegd te worden. Het is wel handig is als iedereen van elkaar weet wat die aanbied en wat die vraagt. Wanneer er een match is, dan brengt het systeem de betrokkenen op de hoogte.

**indirecte ruil**
Dit is gebasseerd op het pay-foreward principe. Iemand neemt een dienst af. De persoon die de dienst levert krijgt 1T$ per uur. Degene die de dienst afneemt gaat met diezelfde hoeveelheid in de min. De persoon die de dienst heeft gelevert kan nu bij een derde persoon een dienst afnemen en betaald die de T$ eenheden die hij verdient heeft. De persoon die de dienst heeft afgenomen en die in de min staat zal nu een dienst moeten leveren om weer op 0 uit te komen. 

## Rollen binnen een cirkel

**Deelnemers**
De deelnemers zijn verbonden aan een cirkel. De activiteiten van de deelnemer vinden altijd plaats binnen een cirkel.

**De cirkeldragers**
Een cirkel van deelnemers kent geen leiders, maar dragers of verzorgers. Zij faciliteren de mogelijkheid dat de cirkel er is. Zij zorgen er ook voor dat er harmonie is binnen de groep en bemiddelen bij conflicten. Uitteraard kost dit tijd en het is dan ook niet meer dan logisch dat ze daarmee T$ eenheden kunnen verdienen. 

De cirkel zelf is ook een entiteit in het systeem met een eigen saldo. Je kan als groep besluiten hoeveel t$ eenheden per x periode automatisch wordt overgemaakt aan de cirkeldrager. Het cirkel account betaald de uren en komt daarmee in de min. Doordat de cirkeldrager T$ eenheden ontvangt kan die daarmee de curculatie in beweging zetten, door diensten af te nemen en producten aan te schaffen van de andere deelnemers. 

```
TODO

[ ] De som is volgens mij altijd 0, ook wanneer er een account is voor het gemeenschappelijk belang? Uitwerken!
```

**De cirkel entiteit**

Een cirkel heeft een uniek kenmerk, bijvoorbeeld een GUID. De t$ eenheden zijn verbonden aan dit kenmerk. Zodat de waarde eenheden nooit buiten de cirkel gebruikt kunnen worden.

Doordat de cirkel t$ eenheden per x periode aan de cirkeldrager overmaakt, komt het saldo van de cirkel entiteit in de min te staan. Dit negatieve saldo is de indicatie van de grootte van de economie binnen de cirkel. 

**De systeem entiteit**

De systeem entiteit is een lege cirkel die nodig is om de handel tussen cirkels mogelijk te maken.

## Het transactie systeem binnen een cirkel

Alle deelnemers beginnen met een saldo van 0 T$ eenheden. Wanneer een deelnemers een dienst afneemt van een andere deelnemers dan wordt het aantal uren in rekening gebracht. 1 T$ = 1 uur. 

Het mogelijk om ook minder dan 1 uur te betalen. Een dienst van 15 minuten kost 0,25 T$. 

```
TRANSACTIES

JOHN AAN ANITA     1T$

SALDI

JOHN              -1T$
ANITA              1T$
```

De som van alle saldi binnen de cirkel is altijd 0. 

## Limieten binnen de cirkel

In het systeem is het niet mogelijk om te ver in de min te komen. Er is een limiet. Deze is afhankelijk van je gemiddelde saldo dat de deelnemer in de afgelopen maand in de plus heeft gestaan. Een deelnemer heeft altijd het recht om 4 uur in de min te mogen staan, dit staat gelijk aan een halve werkdag.

```
SCENARIO 1:

SALDO VERLOOP

 1-1-2022           1T$
 3-1-2022           3T$
15-1-2022           6T$
24-1-2022           10T$

NEGATIEF SALDO RECHT 
20T$ / 4 = 5T$
```

De deelnemer heeft het recht om 15T$ uit te geven

```
SCENARIO 2:

SALDO VERLOOP

  4-1-2022          1T$
 24-1-2022          2T$

NEGATIEF SALDO RECHT 
3T$ / 2 = 1.5T$ afgerond 2T$
2T$ is kleiner dan 4T$, resultaat 4T$
```

De deelnemer heeft het recht om 6T$ uit te geven

## Passief deelnemersschap

Wanneer een deelnemer in de afgelopen maand geen transacties heeft gedaan, dan betaald de deelnemer automatisch 1T$ aan de cirkel entiteit. Na verloop van tijd komt de deelnemer daarmee op een saldo van 0T$, de beginstand, En daarmee kan die de cirkel verlaten. 

## De cirkel instappen en verlaten

Een deelnemer mag alleen de cirkel verlaten wanneer die een saldo heeft van 0T$. Wanneer de deelnemer de cirkel wilt verlaten met een positief saldo, dan kan de deelnemer ervoor kiezen het saldo over te maken naar de cirkel entiteit.

Wanneer er sprake is van een negatief saldo, dan moet de deelnemer eerst zijn schuld aflossen. Wanneer de deelnemer betrokken is bij een conflict en de persoon heeft een negatief saldo, dan kan de groep middels een [ding](https://nl.wikipedia.org/wiki/Ding) besluiten om de persoon te royeren. De cirkel entiteit lost de schuld af en de persoon kan de cirkel verlaten.

## Het transactie systeem buiten de cirkel

T$ eenheden binnen de cirkel zijn verbonden aan de cirkel. De cirkel entiteit maakt deel uit van een grotere cirkel van cirkels. Een cirkel entiteit heeft cirkel t$ eenheden = CT$. Ten aanzien van de CT$ eenheden gelden dezelfde regels als T$ eenheden:
- Een cirkel mag in de min staan met een limiet
- Een cirkel kan handelen met andere cirkels 
Met uitzondering van:
- De limiet van de cirkel is even groot als het negatieve saldo in T$ eenheden. Dus hoe groter de economie binnen de cirkel hoe meer handelsmogelijkheden er ontstaan met andere cirkels.
- Bij passiviteit worden er geen CT$ eenheden afgeschreven.

**Handelsoverschotten en handelstekorten**
Wanneer cirkels handelen met elkaar dan moet er een balans blijven bestaan tussen de cirkels. Wanneer deze balans niet wordt afgedwongen kan er een scenario ontstaan dat alle CT$ eenheden ophopen bij 1 cirkel. Het systeem houdt een tabel bij hoeveel er verhandeld is tussen cirkels. Wanneer cirkel A en cirkel B met elkaar handelen en het handelsoverschot of handelstekorten te groot wordt, mag cirkel A en cirkel B niet meer met elkaar handelen, totdat de balans weer hersteld is.

**Een deelnemer wilt een product kopen van een andere cirkel**
De deelnemer zoekt contact met een deelnemer van een andere cirkel en komt tot een overeenkomst. De deelnemer maakt het bedrag aan T$ eenheden over aan de andere deelnemer van de andere cirkel. De transactie wordt nu uitgevoerd via de cirkel entiteiten. 

```
CIRKEL A, DEELNEMER A1 AAN CIRKEL B, DEELNEMER B1       1T$

DEELNEMER A1       -1T$
CIRKEL A            1T$

CIRKEL A           -1CT$
CIRKEL B            1CT$

CIRKEL B           -1T$
DEELNEMER B1        1T$
```

Wanneer cirkellimieten bereikt zijn of wanneer er een te groot handelsoverschot of handelstekort is mag er niet gehandeld worden tussen de betreffende cirkels.

**Lege cirkels**
Het kan zijn dat in de loop van de tijd alle deelnemers van een cirkel gestopt is. Het saldo = 0, de limiet in CT$ = 0. Er zijn nu 2 scenario's mogelijk:
- De cirkel heeft een positief saldo CT$  
- De cirkel heeft een negatief saldo CT$

Wanneer een cirkel 1 maand leeg blijft, dan wordt de cirkel automatisch opgeheven. Het positieve saldo CT$ wordt overgemaakt naar de systeem entiteit. Bij een negatief saldo lost de systeem entiteit de schuld af.

Bij een leeg systeem zijn er geen deelnemers, geen cirkels. Er is alleen 1 systeem entiteit met een saldo van 0 CT$.

# Scenarios

* In alle scenario's wordt uitgegaan van een basiswaardering van 1T$ = 1 uur arbeid.
* Transacties worden na afronden van een werkdag gemaakt, dus geen maandelijkse vereffening van arbeid en T$ zoals in het fiat systeem gebruikelijk is.

```
TODO

[ ] Geldt het dagelijks vereffenen van arbeid en T$ altijd?
```

## Tijdbank
## Werken in coöperatieverband

Uitgaande dat iedereen in de community zichzelf vrijwillig inzet ten gunste van de community is het niet ondenkbaar dat er, net als in het fiat systeem, samenwerkingsverbanden gaan ontstaan. In dit voorbeeld gebruik ik een basisschool als voorbeeld. In een samenwerkingsverband zal een bepaalde stabiliteit moeten zijn: in dit voorbeeld zou het natuurlijk niet goed zijn als de leerkracht morgen in ene besluit er geen zin meer in te hebben en direct stopt met de dienstverlening.

* Er wordt in een community altijd gewerkt vanuit het coöperatiemodel als meerdere mensen samen de belangen van een groep mensen binnen de community wil behartigen. Ieder lid van de coöperatie heeft inzicht in de balans van de coöperatie en heeft evenveel invloed op de toekomst van de coöperatie. Sterker nog: iedere deelnemer die gebruik maakt van de coöperatie heeft evenveel stemrecht als de leden van de coöperatie. De coöperatie behartigt de belangen van de leden en de belangen voor wie de coöperatie in het leven is geroepen.

```
TODO

[ ] Wat als er een samenwerking ontstaat tussen twee of meer op tijd gebaseerde communities, hoe regel je dat qua vereffening van T$?
```

### Werknemer
Anita is leerkracht op een basisschool. Maandag werkt zij 8 uur aan de ontwikkeling van kinderen. Dit betekent voor haar dat zij van de basisschool 8T$ krijgt voor een volle dag werk.

```
TRANSACTIES

BASISSCHOOL AAN ANITA     8T$

SALDI

BASISSCHOOL               8T$-
ANITA                     8T$
```

```
TODO
[ ] Bedenken hoe de basisschool T$ krijgt van de ouders
[ ] Bedenken of het wenselijk is dat kinderen de school betalen met hun T$
[ ] Bedenken of het huidige systeem, waar de basisschool T$ krijgt van de Raad van de Community, toepasbaar of wenselijk is
[ ] Bedenken hoe de balans transparant is voor alle partijen: leerkrachten, bestuur, oudercommissie en ouders moeten allen inzicht hierin hebben
[ ] Traditionele gecentraliseerde machtsstructuren/vertegenwoordiging als een oudercommissie, ondernemingsraad, bestuur: zijn die nog nodig in volledig transparante en democratische besluitvorming?
[ ] Bedenken hoe de stabiliteit van dienstverlening wordt gewaarborgd, het liefst zonder contracten te gebruiken
```

### Verlof
Aan het einde van de week wil Anita graag een lang weekend met haar partner Nico doorbrengen. Het wordt mooi weer, dus ze willen graag op de fiets mooie plekken in de regio bezoeken. Ze vraagt twee dagen verlof aan: vrijdag en maandag. Voor die dagen wordt er vervanging geregeld (Peter) door het bestuur van de school. Merk op dat Anita geen pot vrije dagen heeft, zoals in het fiat systeem gebruikelijk is. Het samenwerkingsverband gaat ervan uit dat Anita volwassen genoeg is om verlof in goed overleg op te nemen. Ook is het zo dat er dus geen inkomsten voor Anita zijn wanneer ze níet werkt.

```
TRANSACTIES

BASISSCHOOL AAN PETER     16T$ # vrijdag, maandag
BASISSCHOOL AAN ANITA     24T$ # dinsdag, woensdag, donderdag

SALDI

BASISSCHOOL              48T$-
ANITA                    32T$
PETER                    16T$
```

```
TODO

[ ] Hoe worden kosten opgevangen die haar saldo overstijgen? Voor verlof zou ik zeggen dat dat de verantwoordelijkheid is van het community lid, maar voor verzuim zal dat anders liggen
```

### Verzuim
Tijdens haar lange weekend met haar partner Nico wordt Anita zondags ziek. Ze belt de basisschool en spendeert de hele week onder de wol en kan pas de week erop op maandag weer aan het werk. Het bestuur van de basisschool regelt dat Peter zolang Anita ziek is voor haar kan invallen

```
TRANSACTIES

BASISSCHOOL AAN PETER    32T$ # 4 dagen extra
# Er is geen transactie AAN ANITA, ze verricht immers geen arbeid.

SALDI

BASISSCHOOL              80T$-
ANITA                    32T$
PETER                    48T$
```

### Langdurig verzuim
Anita heeft een beetje pech, want maandagochtend na haar ziekte schiet het in haar rug. Ze gaat naar de dokter en laat haar onderzoeken: een hernia. Ze is zes weken uit de running.

Na zes weken start ze een reïntegratietraject en werkt elke week 25% meer van haar normale gewerkte uren, wat neerkomt op elke week 2 uur extra. De kinderen zijn hartstikke blij haar weer te zien. De opbouw voor Anita en de afbouw van Peter ziet er als volgt uit:

|Week|Anita|Peter|
|-|-|-|
|1 t/m 6|0|8|
|7|2|6|
|8|4|4|
|9|6|2|
|10|8|0|

```
TRANSACTIES

BASISSCHOOL AAN PETER   58T$
BASISSCHOOL AAN ANITA   18T$

SALDI

BASISSCHOOL            156T$-
ANITA                   50T$
PETER                  106T$
```

### Arbeidsongeschiktheid
### Reservering oude dag
### Transparantie saldo T$

## School en educatie
## Personeel van een onderneming
## Iets bestellen buiten het systeem (fiat)
## Iets bestellen buiten het systeem (inter time bank transactie)
## Een huis kopen
## Een product kopen

```
TODO

[ ] Inkopen bij groothandel in fiat en verkopen in T$, hoe regelen we dat belastingtechnisch?
```

## Een dienst afnemen

```
TODO

[ ] Hoe waardeer je bijv. een hotelovernachting?
```

## Huren
## Uren overmaken aan iemand anders
## Investeren

Steven heeft een goed idee waarmee hij waarde toe kan voegen aan de community. Hij moet echter een plan maken en de handen uit de mouwen steken om de basis hiervan te realiseren, vóórdat er T$ verdiend kan worden. Vanwege zijn drukke gezinsleven, de verantwoordelijkheden in T$ die hij heeft en de T$ die hij daarvoor moet verdienen is het onmogelijk om hiervoor de tijd en energie te vinden. Hij heeft weinig T$ opgebouwd en zal dus een investeerder voor de periode dat hij geen T$ kan verdienen moeten vinden.

Gelukkig is zijn vader trots en vol vertrouwen in het idee dat zijn zoon heeft en investeert de benodigde T$. Steven verwacht zes weken lang acht uur per dag aan het fundament te besteden, zonder dat er T$ tegenover staat. Daarna verwacht hij elke vier weken 2T$ meer te verdienen.

* Uitgangspunt van investeren is dat elke investeerder evenveel invloed heeft op de toekomst van een coöperatie of community lid.
* Elke investeerder heeft inzicht in de balans van de coöperatie of community lid.
* Een investeerder wil graag zijn investering terug. Een investering wordt dus expliciet niet met winstoogmerkt gemaakt.
* Een investeerder kan wel verdienen aan zijn investering door tijd te besteden in de besluitvorming.

```
TODO

[ ] Als een investeerder inzicht heeft in de balans van een community lid, dan moet dit een "zakelijke" balans zijn, i.v.m. privacy.
[ ] Zoals je ziet, gaat Steven na een periode van zes weken elke vier weken 2T$ meer verdienen met zijn innovatie. Dat betekent dat hij op een gegeven moment zoveel gaat verdienen dat het de belangen van de community schaadt. Nadenken over het concept winst!
```

## Lenen


## Met pensioen gaan
## Verzekeringen
## Abonnementen
## Arbeid en materiaal
## Online entertainment en howto's

YouTube of blogs zijn fantastische bronnen van vermaak en bieden oplossingen voor problemen. Deze content is gratis toegankelijk, maar er wordt op de achtergrond verdiend aan de content door middel van advertenties of de blog/vlog is een advertentie voor de dienst of het product dat de blogger/vlogger zelf aanbied.

```
TODO

[ ] Hoe kan dit model worden toegepast in een op tijd gebaseerde economie?
```

## Crisis en rampen
## Schuld
## Hebzucht (teveel T$ toeeigenen)
## Sociaal vangnet
## Privacy van transacties / Cash T$
## Bezit
## Curatele / handelingsonbekwaamheid
## Corruptie
## Dispuut en onenigheid
## Waardering

Er zijn in feite vier peilers waardoor een hogere waardering voor mensen in het fiat systeem normaal zijn:

* Lange studie
* Verantwoordelijkheid
* Risico
* Prestige

### Lange studie

Voordat iemand zichzelf chirurg mag noemen heeft iemand twaalf jaar een opleiding gevolgd: zes jaar Geneeskunde gestudeerd, twee jaar algemene chirurgie en vier jaar specialisatie. En dat na een Gymnasium opleiding van eveneens zes jaar. Na de opleiding wordt verwacht dat de hele carrière bijgeschoold of nageschoold wordt. Dit staat natuurlijk in schril contrast met bijvoorbeeld een vuilnisman. De tijd in een dag is dezelfde 24 uur: of je nu chirurg bent of vuilnisman.

```
TODO

[ ] Hoe gaat een op tijd gebaseerde economie om met deze disbalans?
```

### Verantwoordelijkheid

Een piloot heeft gedurende zijn vlucht de verantwoordelijkheid over ruim honderd passagiers. Als hij en de co-piloot een fout maken (of wie dan ook in de waardeketen), dan kan dat de dood van deze passagiers betekenen. Dragen in dit opzicht de mechanici van het vliegtuig niet dezelfde verantwoordelijkheid? Waarom worden zij niet even ruim betaald als de piloot?

Om in dit voorbeeld de vuilnisman weer even te betrekken: hij heeft niet de verantwoordelijkheid van ruim honderd passagiers, maar wel de verantwoordelijkheid van een schone stad. Misschien is een schoonmaker een beter voorbeeld: deze draagt de verantwoordelijkheid van een schone werkplek en het niet stelen van de onbeheerde goederen.

Even buiten het feit dat als een piloot met T$ kan worden betaald, de op tijd gebaseerde economie behoorlijk geslaagd is, is dit slechts een voorbeeld ter illustratie van de disbalans in verantwoordelijkheid van beroepen.

```
TODO

[ ] Hoe gaat een op tijd gebaseerde economie om met deze disbalans?
```

### Risico

Een ondernemer neemt het risico dat zijn onderneming faalt. Hij of zij neemt een risico als hij een opdracht binnenhaalt of personeel aanneemt. Hiervoor is het in het fiat systeem normaal dat hij of zij veel mag verdienen doordat hij risico neemt. Een duiker wiens leven in de waagschaal ligt bij het vervullen van een opdracht, verdient die niet dezelfde waardering?

```
TODO

[ ] Hoe gaat een op tijd gebaseerde economie om met deze disbalans?
```

### Prestige

Een advocaat verdient in het fiat systeem veel meer geld dan een vuilnisman, terwijl hij niets van waarde bijdraagt aan het systeem. Toegegeven, hij of zij zorgt ervoor dat de belangen van zijn client goed gerepresenteerd worden in de rechtbank, maar is dit het verschil in waardering waard?

```
TODO

[ ] Hoe gaat een op tijd gebaseerde economie om met deze disbalans?
```

## Investeringen die normaal gesproken door overheden worden gedaan

* Bijvoorbeeld de aanleg en onderhoud van infrastructuur in de community.
* Stel dat er tussen twee communities een samenwerking ontstaat, er moeten veel dingen geregeld en besproken worden, wie vergoed die tijd?

## Passieve en actieve persoonlijkheden
## Aanbod/vraag

Zowel producten als diensten kennen vraag en aanbod. Zie hieronder de matrix. Ook vinden er transities plaats tussen de verschillende kwadranten.

||Laag aanbod|Hoog aanbod|
|-|-|-|
|Lage vraag|||
|Hoge vraag|||

```
TODO

[ ] Beschrijven van de kwadranten
[ ] Beschrijven transities tussen kwadranten en het effect daarvan op de op tijd gebaseerde economie
```

# Juridisch

Een community zal onderdeel zijn van een groter geheel en moet dat als zodanig accepteren. Dat betekent dat er binnen de juridische kaders van het grotere geheel moet worden gewerkt. Dit hoofdstuk is bedoeld als uiteenzetting waar een community juridisch aan moet voldoen, wil overheid niet ingrijpen.

```
TODO

[ ] Warme contacten onderhouden met de gemeente waarin dit plaatsvindt
[ ] Regels omtrent betaling in natura
[ ] Regels omtrent de interface met het fiat systeem (Belastingen, rechtsvorm, etc.)
[ ] ...
```

# Benodigdheden

* Tijdbank + Mijn tijdbank omgeving (web, apps, desktop)

```
TODO

[ ] Architectuur zo opzetten dat het een open specificatie is, waar eenieder zijn eigen app of webapp voor kan zetten. Decentralisatie is de sleutel.
```

* Een manier om transacties automatisch te vereffenen (wanneer je bijv. als leerkracht 8 uur per dag werkt en eind van de dag je 8 uur betaald wilt krijgen)
* Een manier om een transactie te maken
  * Online, bijvoorbeeld bij een aankoop in een webshop
  * "Offline", bijvoorbeeld bij een aankoop in een fysieke winkel
  * Contant
* Een manier om een abonnement aan te gaan en te beëindigen
* Een manier om een lening te verstrekken en terug te betalen of door te halen
* 100% veilige manier om transacties te vereffenen
* Marktplaats / sociaal medium (een soort facebook waar je je cirkel op kunt starten en waar je diensten en producten kunt aanbieden, in contact kunt komen met andere cirkels, intercirkel transacties kunt doen, etc.)
* Interface met fiat systeem (beurs, handelen op bijv EUR/T$ op een zwevende of vaste wisselkoers, bepaald door bijv. de gemiddelde EUR/per uur voor arbeid in Nederland)
* Interface met andere op tijd gebaseerde communities (Specificatie van een standaard + implementatie van die standaard)
* Dispuut systeem
* Sociaal rating systeem (Maar wel één die dus ethisch helemaal in lijn is met de waarden van de community!)
  * Het systeem mag mensen niet uitsluiten, maar wel motiveren om deel te nemen aan het systeem
  * Het systeem mag rechten van mensen niet afnemen. Mensen zijn vrij. Altijd.
  * Het systeem mag mensen tot niets verplichten, dwang of drang uitoefenen.
  * Het recht om ratings ter discussie te stellen (een slechte rating hoeft niet altijd de schuld te zijn van de beoordeelde)
  * Het recht om ratings te verwijderen
  * Inspireren op bijv. het Marktplaats, AliExpress of Fiverr ervaringen systeem. Maar dan + tekst, afbeeldingen en reacties
* Berichtenapp zoals Whatsapp of Telegram, maar dan met open specificatie. Het mogelijk maken dat eenieder een server kan aansluiten om decentralisatie te bevorderen.

```
TODO

[ ] Goed nadenken over encryptie en hoe veiligheidsdiensten in dit verhaal passen.
```


```
TODO

[ ] Zeer helder uiteenzetten waar vrijwilligheid stopt en drang begint.
[ ] Een Tijdbank is een coöperatie
```

# Toekomst

Uitgaande van het feit dat een community ontstaat temidden van een samenleving waar fiat geld de norm is. Leden van de community leven mogelijkerwijs niet direct naast elkaar, maar wel in de buurt. Het liefst in dezelfde stad, regio of agglomeratie. De hoop is dat door het wantrouwen in het oplossingsvermogen van de politiek en een sterk inflatoir klimaat meerdere time banking initiatieven in Nederland ontstaan. Door de huidige sterk gepolariseerde samenleving is de hoop dat leden van de community dichter bij elkaar willen gaan wonen om zo meer met gelijkgestemden te zijn en dat daardoor een soepelere, meer efficiënte time banking community ontstaat. Dat kan op twee manieren gebeuren: of vanaf nul beginnen, land kopen en daarop verder bouwen aan de community òf gebruik maken van wat er al is, waardoor een bepaalde stad of regio aantrekkelijk wordt om als community lid in te vestigen. Uiteraard moet dit alles vrijwillig ontstaan, maar het is goed om een blik in de toekomst te werpen en te bedenken wat de omstandigheden moeten zijn om dit effect te bereiken.

# Fundamentele onderdelen van een community

Niet direct gerelateerd aan Time Banking, wel aan het opzetten van een community.

* Open Source Government: Een van Github geïnspirereerde omgeving, waar d.m.v. Git regels/wetten worden bijgehouden. Veranderen regels of wetten? Dan wordt dit middels een Pull Request met main gemerged. Op een PR kan gestemd worden door *alle* leden van de community. Community vertegenwoordiging zorgt voor toetsing aan de grondregels en is de enige die toestemming heeft tot het doorzetten van de PR naar main.
* Religie: Uiteraard is ieder lid van de community vrij om een geloof of levensbeschouwing naar keuze te beleiden, maar er is ook ruimte voor een nieuwe stroming: een op Boeddhisme geïnspireerde stroming, vertaald naar de moderne tijd.
* Relaties: Wordt er in de community getrouwd? Trouwen is in feite een contract dat je met elkaar aangaat. Liefst wil je graag dat het contract niet nodig is.
```
TODO

[ ] Wat als de relatie beëindigd is, en er zijn kinderen in het spel? 
[ ] Verdeling van saldo T$ bij relatie beëindiging?
[ ] Zorg van kinderen en impact op verdiencapaciteit?
```
* Time Bank Association: één plek waar alle op tijd gebaseerde communities ter wereld zich kunnen verenigen
* Internet: Een eigen, geïsoleerd internet?
* Cloud Platform: Mensen kunnen computerkracht, bandbreedte, geheugen en opslag delen voor T$. Hoe ga je om met beschikbaarheid? Uitval internet, lage bandbreedte, hoge latency, uitzetten laptop/updates, lage performance laptop?
* Besturingssysteem telefoon / tablet
* Politie
* Huisarts
* Tandarts
* Ziekenhuis
* Ambulance
* Brandweer
* Journalistiek
* Lagere school
* Middelbare school
* Hoger onderwijs / universiteit
* Kinderopvang
* Ouderenzorg (zoveel mogelijk ambulant)
* Ouderen een belangrijke plaats, zo niet de belangrijkste plaats in de community geven (wijzen)
* Post- en pakketdienst
* ...
* Grondregels
  * Niet stelen
  * Geen pijn doen (fysiek of mentaal)
  * Geen schade maken
  * Jezelf niet uitgeven voor een ander
  * Discrimineer niet
  * Geen smaad of laster
  * Niet uitsluiten
  * Een mens is vrij. Altijd.
  * Niet dwingen
  * Niet dringen
  * Niet misleiden
  * ...
  * Kunnen regels eigenlijk ook positief geformuleerd zijn?
* Niet alles hoeft zelf verzonnen/ontwikkeld te worden: goed kijken naar welke initiatieven er zijn en daar gebruik van maken!
```
TODO

[ ] Juridische kaders omtrent de fundamentele onderdelen van een community
```
